\subsection{Hahmontunnistus}

Hahmontunnistuksessa kuvainformaatiosta yritetään poimia esiin erilaisia piirteitä, joita
voidaan luokitella ja näinollen saada kone ``ymmärtämään'' näkemänsä kuva. Tällaisia
piirteitä voi olla esimerkiksi kuvassa olevat ihmiset, tietty esine joka robotin tulee
paikallistaa tai mahdolliset tiellä olevat esteet. Sen lisäksi että kuvasta voidaan
tunnistaa kohteita, niiden liikettä voidaan myös seurata tai estimoida muutamien kuvien
perusteella. Tässä kappaleessa tutustutaan muutamaan peruskäsitteeseen ja menetelmään,
jotka liittyvät hahmontunnistukseen.

\subsubsection{Segmentointi}

Erilaisten hahmontunnistusmenetelmien perustana on yleensä kuvan segmentointi, eli
jakaminen osiin erilaisten ominaisuuksien perusteella. Segmentoinnin päämääränä on jakaa
kuva pienempiin osiin siten, että yksittäisten osien sisältämällä kuvainformaatiolla on
jotakin yhteistä. Yksittäiseen osaan kuuluvilla pikseleillä voi olla esimerkiksi
samantapainen väri, kirkkaus tai tekstuuri. Segmentointia käytetään yleensä
konenäkösovelluksissa prosessoinnin alkuvaiheessa. Segmentoidusta kuvasta voidaan edelleen
tunnistaa tarkemmin kiinnostavia kohteita kehittyneemmillä menetelmillä.

Segmentointi voidaan suorittaa erilaisilla menetelmillä sovelluksen tarpeiden mukaan.
Yksinkertaisin menetelmä on kuvan kynnystäminen kirkkauden tai tietyn värikomponentin
mukaan. Kynnystyksellä tarkoitetaan kuvan pikseleiden jakamista yleensä kahteen osaan sen
mukaan, onko kyseisen pikselin arvo suurempi vai pienempi kuin asetettu kynnysarvo.
Kynnystykseen perustuvissa menetelmissä asetetulla kynnysarvolla on erittäin suuri
merkitys lopputulokseen. Liian suuri kynnysarvo aiheuttaa sen, että haluttuja piirteitä ei
saada esiin kuvasta, ja vastaavasti liian pieni kynnysarvo sekoittaa halutut piirteet ei
haluttuihin piirteisiin. Kynnystys on toimiva menetelmä yksinkertaisissa kuvissa, joissa
halutut kohteet erottuvat selkeästi taustasta.

Hieman kehittyneemmissä menetelmissä yritetään muodostaa yhtenäisistä piirteistä koostuvia
alueita. Eräs tällainen algoritmi on K-means~\cite{Alsabti_1998}. K-means algoritmi on
perusmuodossaan seuraavanlainen:
\begin{enumerate}
	\label{lst:k-means}
	\item Valitse joukko alueiden keskipisteitäpisteitä (esim. satunnaisesti)
	\item Liitä jokainen kuvan piste siihen alueeseen, joka minimoi varianssin kyseisen
				pisteen ja alueen keskipisteen välillä \label{lst:k-means_assign}
	\item Laske alueiden keskipisteet uudelleen
	\item Mikäli alueiden keskipisteet muuttuivat edellisessä kohdassa, palaa
				kohtaan~\ref{lst:k-means_assign}
\end{enumerate}
Algoritmin kohdassa~\ref{lst:k-means_assign} varianssilla tarkoitetaan suuretta, joka voi
riippua pikseleiden väristä, kirkkaudesta, tekstuurista ja sijainnista. Näitä
ominaisuuksia voidaan painottaa erilaisilla kertoimilla.

Erilaisia reunantunnistusmenetelmiä on tutkittu ja kehitetty paljon, ja niillä saavutetaan
hyviä tuloksia. Reunat jakavat kuvan yleensä melko hyvin yhtenäisiksi alueksi, joten
reunantunnistusalgoritmeja voidaan käyttää joko sellaisenaan kuvan segmentoimiseen tai
jonkun muun menetelmän pohjana. Reunantunnistuksessa reunoihin tulee yleensä pieniä
aukkoja kohtiin, joissa kuuluisi olla reuna. On kuitenkin olemassa algoritmeja, jotka
pystyvät tunnistamaan ja täyttämään tällaiset aukot~\cite{Pathegama_2004}.

\subsubsection{Mallinnesovitus}

Hahmontunnistusta voidaan suorittaa etsimällä kuvasta kohteita, jotka vastaavat jotakin
toista kuvaa. Tätä kutsutaan mallinnesovitukseksi~(engl.~template matching). Kuvasta
voidaan siis etsiä esimerkiksi tietyn henkilön kasvoja yrittämällä sovittaa siihen
mallinnekuvaa kyseisistä kasvoista. Sovittamisessa mallinnekuvaa liu'utetaan tutkittavan
kuvan päällä. Mikäli mallinnekuva sopii johonkin kohtaan kuvaa riittävän hyvin, on hahmo
tunnistettu kyseisestä kohdasta. Mallinnekuvaa joudutaan yleensä pyörittämään ja sen kokoa
muuttamaan, jotta mallinne sopisi kuvaan. Tämä on laskennallisesti erittäin raskasta.

Mallinnesovituksessa voidaan hyödyntää kuvan segmentoimista. Tällöin mallinnetta voidaan
yrittää ainakin ensiksi sovittaa vain tiettyihin kuvan osiin, jotka ovat tietyn
muotoisia, värisiä tai tietyssä paikassa. Tämä saattaa suotuisassa tilanteessa nopeuttaa
mallinnesovitusta huomattavasti.
