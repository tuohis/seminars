\section{Johtopäätökset}

Arpikudoksen syntyminen on merkittävä ongelma kroonisesti implantoitujen aivoelektrodien yhteydessä, mutta viime vuosina on kehitelty useita menetelmiä useilla eri lähestymistavoilla arpeutumisen vähentämiseksi. Lupaavia tuloksia on saatu sekä uudenmallisten elektrodien, elektrodimateriaalien että erilaisten elektrodipinnoitteiden tiimoilta. Todennäköisesti paras tulos syntyy yhdistelemällä näitä tekniikoita hallitusti ja kenties tulevaisuudessa ottamalla mikrofluidistiikka avuksi lääkeaineiden kohdennetussa annostelussa. Myös implantin johdotukseen tulee kiinnittää huomiota, tavoitteena minimoida implantin mikroliike aivokudokseen nähden.

Yleisesti ottaen ala kehittyy nopeasti luotettavan aivo-tietokone-käyttöliittymän tarjoamien äärettömien mahdollisuuksien, kuten ajatuksella ohjattavien keinoraajojen ansiosta ja mitä suurimmalla varmuudella jatkaa kehitystään tulevina vuosina. Yhtenä yksittäisenä kehityskohteena tieteellisellä yhteisöllä voisi olla yhdenmukaisten testiolosuhteiden luominen, jotta eri tutkimuksia voitaisiin luotettavasti vertailla.